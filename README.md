# Opracowanie układu sterowania ciśnieniem w zbiorniku  na stanowisku Festo MPA z wykorzystaniem sterownika PLC

Głównym celem postawionym w pracy było wykorzystanie sterownika PLC do sterowania ciśnieniem powietrza w zbiorniku  na stanowisku Festo MPA. Pierwszym etapem pracy było poznanie zasady działania stanowiska i jego  elementów w układzie regulacji przy użyciu arkuszy danych i katalogów producentów. Kolejnym krokiem było zamodelowanie układu w oparciu o wyznaczone eksperymentalnie charakterystyki statyczne i dynamiczne odpowiednich elementów automatyki w układzie sterowania oraz w oparciu   literaturę. Identyfikacja obiektu sterowania była niezbędna w celu wykonania prawidłowej symulacji działania układu sterowania. Dobrane nastawy regulatora w procesie analizy komputerowej pozwoliły na zaimplementowanie opracowanego prawa sterowania na  sterownik PLC. Badania testowe przeprowadzone na stanowisku laboratoryjnym, pozwoliły zweryfikować  dobrane parametry regulatora.  Dodatkowo, nastawy dobrane metodą eksperymentalną na stanowisku za pośrednictwem złącza Easy Port, zostały sprawdzone na sterowniku PLC. Przeprowadzone testy umożliwiły porównanie parametrów symulacyjnych i eksperymentalnych oraz potwierdzenie autentyczności zaprojektowanego regulatora PID na prawdziwym stanowisku. 